<!DOCTYPE html>
<html lang="en">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <link rel="stylesheet" href="style.css" />
    <link
      rel="preload"
      href="LiAlinurAtithiUnicode.woff2"
      as="font"
      type="font/woff2"
      crossorigin
    />
    <!-- bangla web font -->
    <title>Bangla font</title>
  </head>
  <body>
    <h1>ওয়েব ডেভেলপার হতে চাইলে</h1>
    <p>
      ফ্রিল্যান্স মার্কেটপ্লেসের পাশাপাশি বিভিন্ন প্রতিষ্ঠানে ওয়েব ডেভেলপমেন্ট
      কাজের চাহিদা দিন দিন বেড়েই চলছে। এর ফলে বিশ্বজুড়ে ওয়েব ডেভেলপারদের চাহিদা
      রয়েছে বেশ। ভবিষ্যতেও এ কাজের চাহিদা বৃদ্ধি পাবে বলে আশা করা যায়। আর তাই
      অনেক তরুণ-তরুণীই ওয়েব ডেভেলপমেন্টকে ক্যারিয়ার হিসেবে বেছে নিতে আগ্রহী।
      কিন্তু শুরুটা কীভাবে করতে হবে বা কী কী বিষয়ে দক্ষতা অর্জন করতে হবে, সে
      বিষয়ে ভালো ধারণা না থাকায় অনেকেই ওয়েব ডেভেলপার হিসেবে নিজেকে প্রতিষ্ঠিত
      করতে পারেন না। ওয়েব ডেভেলপমেন্টে সফল হতে হলে নিচের বিষয়গুলো সম্পর্কে ভালো
      ধারণা রাখতে হবে।
    </p>
    <h2>কাজের ধরন</h2>
    <p>
      ওয়েব ডেভেলপমেন্টে সাধারণত ‘ফ্রন্ট এন্ড ডেভেলপার’, ‘ব্যাক এন্ড ডেভেলপার’ ও
      ‘ফুল-স্ট্যাক ডেভেলপার’ হিসেবে কাজ করার সুযোগ মিলে থাকে। ফ্রন্ট এন্ড
      ডেভেলপাররা সাধারণত ওয়েবসাইটের দৃশ্যমান স্ট্যাটিক ওয়েব পেজ তৈরি করেন। এটি
      ওয়েব ডেভেলপমেন্টের প্রথম ধাপ। এ কাজ করার জন্য স্ট্যাটিক ওয়েব পেজ তৈরির
      খুঁটিনাটি সম্পর্কে ভালো ধারণা রাখতে হবে। ব্যাক এন্ড ডেভেলপাররা মূলত
      স্ট্যাটিক ওয়েব পেজকে ডাইনামিক ওয়েব পেজে রূপান্তরের কাজ করে থাকেন। আর এ
      দুটি কাজই যাঁরা করেন, তাঁরা মূলত ফুল-স্ট্যাক ডেভেলপার হিসেবে পরিচিত। ওয়েব
      ডেভেলপমেন্টের কাজ শেখা খুব কঠিন নয়। তবে আপনি যেখান থেকেই প্রশিক্ষণ নেন না
      কেন, পরিশ্রম আপনাকে করতেই হবে। পরিশ্রম না করলে ভালো মানের ওয়েব ডেভেলপার
      হতে পারবেন না।
    </p>
    <h2>প্রাথমিক বিষয়</h2>
    <p>
      ওয়েব ডেভেলপমেন্ট কাজের শুরুতেই আপনাকে ফ্রন্ট এন্ড ডেভেলপমেন্টের মূল
      কাজগুলো জানতে হবে। এ জন্য এইচটিএমএল এবং সিএসএস সম্পর্কে বিস্তারিত ধারণা
      থাকা বেশ জরুরি। এ ছাড়া ওয়েব পেজের কাঠামো কীভাবে ফ্রেম করতে হয়, তা–ও জানতে
      হবে। এসব বিষয় শিখে ফেলতে মোটামুটি এক সপ্তাহের প্রয়োজন হবে।
    </p>
    <h2>কাজের ধরন নির্বাচন</h2>
    <p>
      ওয়েব ডেভেলপমেন্টের প্রাথমিক বিষয় জানার পর আপনাকে ঠিক করতে হবে, আপনি কোন
      ধরনের কাজ করবেন। অর্থাৎ, শুরুতেই সিদ্ধান্ত নিতে হবে, আপনি ইন্টারফেস
      ডিজাইনের সঙ্গে জড়িত থাকতে চান নাকি ব্যাক এন্ডে কাজ করতে চান। ফ্রন্ট এন্ড
      ডেভেলপার হিসেবে কাজ করা তুলনামূলক সহজ, তবে আপনাকে অবশ্যই ব্যবহারকারীর
      প্রয়োজন ও চাহিদা সম্পর্কে জানতে হবে। আবার আপনি যদি ব্যাক এন্ড ডেভেলপার
      হিসেবে কাজ করতে চান, তবে ব্যাক এন্ড সার্ভার ও স্ক্রিপ্টের পাশাপাশি বিভিন্ন
      সেবা সম্পর্কে জানতে হবে। আর আপনি যদি ফুল–স্ট্যাক ডেভেলপার হিসেবে কাজ করতে
      চান, তবে অবশ্যই ফ্রন্ট এন্ড এবং ব্যাক এন্ড ডেভেলপারের সব কাজ ভালোভাবে করার
      দক্ষতা অর্জন করতে হবে।
    </p>
    <h2>ভাষা নির্বাচন</h2>
    <p>
      ওয়েব ডেভেলপমেন্ট কাজের জন্য সবচেয়ে বেশি ব্যবহার হওয়া প্রোগ্রামিং ভাষার
      মধ্যে সিএসএস, এইচটিএমএল ও জাভাস্ক্রিপ্ট অন্যতম। এ ছাড়া পাইথন, পিএইচপি,
      রুবি, সি++, শিফট, কটলিন ভাষাগুলোও ভিন্ন ভিন্ন কাজে ব্যবহৃত হয়ে থাকে। তবে
      ওয়েব ডেভেলপমেন্ট কাজের শুরুতে সিএসএস, এইচটিএমএল ও জাভাস্ক্রিপ্ট বিষয়ে
      আপনাকে দক্ষ হতে হবে। অন্য ভাষাগুলোও চাইলে শিখতে পারেন। যেমন ব্যাক এন্ডে
      ডেটাবেজ নিয়ে কাজ করতে চাইলে অবশ্যই এসকিউএল ভাষা জানতে হবে।
    </p>
    <h2>ওয়েব ডেভেলপমেন্ট শেখার পদ্ধতি</h2>
    <p>
      ওয়েব ডেভেলপমেন্ট শিখতে অনেকেই প্রশিক্ষণকেন্দ্রের খোঁজ করেন। তবে শুরুতেই
      কোথাও যাওয়ার প্রয়োজন নেই। অনলাইন থেকে আগে বেসিক বিষয়গুলো আয়ত্ত করতে হবে।
      চাইলে বিভিন্ন প্রতিষ্ঠান থেকেও প্রশিক্ষণ নিতে পারেন। মনে রাখতে হবে, আপনি
      যেখান থেকেই প্রশিক্ষণ গ্রহণ করেন না কেন, দক্ষতা অর্জন করতে না পারলে ওয়েব
      ডেভেলপমেন্ট কাজে সফল হতে পারবেন না। তাই ভালোমতো শিখে তবেই ওয়েব
      ডেভেলপমেন্টে ক্যারিয়ার শুরু করা উচিত।
    </p>
    <h2>প্রকল্প তৈরি</h2>
    <p>
      ওয়েব ডেভেলপমেন্ট কাজের দক্ষতা অর্জনের পর আপনাকে অবশ্যই বিভিন্ন প্রকল্প
      তৈরি করতে হবে। প্রথমে কঠিন প্রকল্প দিয়ে শুরু না করাই ভালো। ধীরে ধীরে কঠিন
      প্রকল্প তৈরি করতে হবে। প্রতিটি নতুন প্রকল্পই আপনার দক্ষতা ও অভিজ্ঞতা
      বৃদ্ধি করবে। এসব প্রকল্প ভালোভাবে সম্পন্নের পর আপনার পোর্টফোলিওতে যুক্ত
      করতে হবে। অনলাইন মার্কেটপ্লেস বা কোনো প্রতিষ্ঠানের কাজ পেতে এসব প্রকল্প
      আপনাকে সহায়তা করবে।
    </p>
    <h2>কাজের জন্য আবেদন</h2>
    <p>
      ভালো মানের পোর্টফলিও তৈরির পর আপনি অনলাইন মার্কেটপ্লেসের পাশাপাশি বিভিন্ন
      প্রতিষ্ঠানে ওয়েব ডেভেলপের কাজের জন্য আবেদন করতে পারেন। এ ক্ষেত্রে মনে
      রাখতে হবে, শুরুতেই বড় প্রতিষ্ঠানে কাজের সুযোগ নাও আসতে পারে। এতে হতাশ হলে
      চলবে না। অভিজ্ঞতা অর্জনের পাশাপাশি দক্ষতা বৃদ্ধি করতে পারলে ওয়েব
      ডেভেলপমেন্ট পেশায় দ্রুত সফলতা অর্জন করা যায়। এ জন্য অবশ্যই হালনাগাদ
      প্রযুক্তি সম্পর্কে আপনাকে নিয়মিত ধারণা রাখতে হবে।
    </p>
  </body>
</html>
